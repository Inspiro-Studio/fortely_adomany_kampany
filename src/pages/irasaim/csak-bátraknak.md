---
templateKey: article
title: CSAK BÁTRAKNAK!
description: >-
  Elakadás, blokk, lelki kibillenés esetén tűrni és elviselni a helyzetet
  könnyebb, mint venni egy mély levegőt és kilépni a szituációból. Vállalni a
  kockázatot, hogy nehéz lesz. Szembenézni magunkkal és a helyzettel, elköszönni
  tőle, és harcok, feladatok és küzdelmek árán továbblépni „melós” lesz!
keywords: 'Bátrak, nehéz, harc'
date: '2019-10-14'
image: /img/pexels-1574216.jpg
---
Ezért történik, hogy néhányan, ha el is jönnek egy-egy coaching ülésre, bizony a feladatok láttán inkább visszavonulót fújnak és mélabúsan hazaballagva legyintenek, azt mondva: „ez már nekem így marad, senki nem tud segíteni”

Igaza Van!! SENKI nem tud segíteni, csak SAJÁT MAGA! A coach feladata a vezetés, de a lépéseket Önmagának az Ügyfélnek kell megtenni. A kötelék és kapocs kettejük között nem a Coach megmentő szerepe, hanem az, hogy mindig számíthat rá, és elakadásait szakszerűen és ítélkezés mentesen fogja kezelni!

Az igazi, maradandó megoldásokhoz munka, hit és kitartás szükséges! Sajnos ezeket a szavakat kimondani könnyű, azonban a mögöttük álló tartalmat tartani nehéz, főleg ha az Ügyfél még nem igazán látja a valódi célt…Talán azt sem tudja, hogy ha leveti eddigi ruháját, mit vesz majd fel helyette, ki lesz Ő onnantól, mi lesz Vele onnantól.

Ebben is segít a coaching. Feltérképezve egyéniségét, identitását, emberi értékeit olyan „szereplőt” láthat Önmagában, akit eddig talán el sem tudott képzelni. Igazi, BÁTOR és Jellemes embert, aki a ráaggatott maskarák és a félem takarásához szükséges páncélok alatt alig várja, hogy elindulhasson SAJÁT útján!

Egyik kedvenc történetem Óz a nagy varázsló. Az Oroszlán, a Madárijesztő és a Bádogember elindulnak hogy megkapják Óztól azt ami mindig is bennük volt…

Így vagyunk ezzel mindannyian…Keresünk, keresünk, telik az idő, majd rájövünk, hogy amit vártunk és kutattunk mindig is bennünk volt! Ott a maszkok alatt!

PanderaCoach

www.panderacoach.hu
