---
templateKey: article
title: MOTIVÁCIÓ A TORNÁHOZ
description: >-
  Szívesen mondanék már a cikkem elején egy bűvös varázs mondatot arról, hogy mi
  is hangozzon el, amitől majd a lusta szárnyra kap, a rendszertelen rendszerre,
  a sportvándorló kitűzött irányra. De sajnos nem tudok ilyet. Elmondom azonban,
  hogy mit tudok;
keywords: 'Motiváció, torna'
date: '2019-01-02'
image: /img/achievement-activity-adolescent-arms-347135.jpg
---
•	tudom azt, hogy a mozgástól a sejtek oxigenizálódnak, a szövetek regenerálódnak

•	tudom azt, hogy nincs más módja egy mozgás helyreállításának, mint maga a mozgás

•	tudom azt, hogy izmot erősíteni csak a mozgással lehet (jógik megpróbálhatják gondolati síkon)

•	tudom azt, hogy nincs nagyobb önbizalom növelő, mint önerőből fel-, és/ vagy újjáépíteni a testet

•	tudom azt, hogy a hangulat fokozásához fontos a mozgás

•	és még valamit tudok, hogy az ember mozgásra született. Ezt igazolja minden sejt, izom-ideg kapcsolat, keringés és az ösztön, ahogy egy csecsemő mozogni akar

Honnan tudom? Az eredeti szakmámból, a gyógytornából. Abból, ahogy nap, mint nap látom milyen erő és változtatási lehetőség lakik a mozgás erejében! Izmok, csontok, idegek épülnek újjá, mozgások fejlődnek, gyorsulnak, ettől persze a hangulat, önbizalom, önértékelés is növekszik. Csodálatos.

A rossz hír az, hogy van aki el sem jut a mozgásig, vagy nem kitartó, esetleg legyőzi a lustaság, passzivitás, félelem.

Véleményem szerint egy jó gyógytornász egyben jó szakember, pszichológus, coach és személyi edző is kicsit (persze a kompetencia határokig)

Fontos a Páciens informálása, fontos a “rendszerben tartása”, fontos a hullámvölgyeken átsegítése. Sokszor csak mi gyógytornászok tudjuk, látjuk, hogy milyen közel már a cél, és igen, bár nem mutatjuk, aggódunk, hogy a beteg idő előtt (néha csak 1 lépésre a céltól) fel ne adja…

Motiválni szeretnék, hogy együtt végigcsináljuk. Mindenkinek van nyomógombja, “segédmondata”, kapaszkodója.

Fontos a felelősség tudatosítása, az, hogy a Páciens tudja, érezze, leginkább az Ő személyes útja és felelőssége ez a gyógyulás! Fontos még a szeretettel vezetés, hogy a beteg érezze, szívesen fogadva és elismerve van, amiért igyekszik tenni magáért! Fontos a közös munka éreztetése, hisz, ha ketten vagyunk, többen vagyunk, vagyis, ha bukunk is ketten bukunk, így már nagyobb baj abbahagyni, vagy elengedni a folyamatot!

Coachként az vezérel, hogy megéreztessem, tudatosítsam a Páciensemmel azt, mi az a megléphető, kivitelezhető és eredményes út, amit be tudunk járni ahhoz, hogy a betegség, fájdalom, mozgászavar, életminőség változás megszűnjön és új, minőségi mindennapok lépjenek helyükbe. Önbizalmat, önismeretet erősítsek ahhoz, hogy valóban elérhető és belátható legyen az út, amit kiterveltünk.

Gyógytornászként terápiás terv, és gyakorlatsor összeállítása a feladat, az, hogy fizikai síkon is látható és mérhető eredmények, változások szülessenek meg. Objektívebb, mérhetőbb és érthetőbb változások ezek, de nem fontosabbak és nem elől járóbbak, mint a gondolatok, vagyis az elme programozása.

Az vagy, amit hiszel magadról, vagyis a tested azzá válik, úgy működik, ahogy magadat érezni, képzelni, látni véled…tartsd magad jobbnak, erősebbnek, elemibbnek és a tested rezgése ehhez alakul majd.

 

Szóval, mi is a motiváció? Sok minden. Odafigyeléssel szárnyra kaphat a lusta, rendszert találhat a rendszertelen és találhat irányt a vándor.

Jelenleg egy általános motiváló mondat jut eszembe:

“Tégy magadért, hogy mások is tehessenek érted!”

 

Pandera Coach
