---
templateKey: article
title: A VALÓDI OKOK
description: >-
  Az elfojtások, megrekedések, blokkok,frusztrációk, agressziók,
  viselkedészavarok egyenként, vagy együtt jelennek meg, ha egy személy
  életében, életének folyamatában zavar támad.
keywords: 'Frusztráció, düh, félelem'
date: '2019-12-14'
image: /img/man-wearing-brown-suit-jacket-mocking-on-white-telephone-1587014.jpg
---
Tudatos, vagy kevésbé öntudatos ember egyaránt érzi, ha „működésében” probléma keletkezik. Van aki megoldást keres, van aki ennek hiányában egyre csak belepörög a spirálba, és mint egyfajta pókhálóba, zavarodott és frusztrált viselkedésével belegabalyodik élete harcaiba, kudarcaiba, ütközéseibe…Majd gyengül, fárad és feladja. Öntiprásba, vagy környezetének pusztításába menekülve, ezt a viselkedésmintát és káros reflexköröket mind jobban önmagába vésve.

Kívülállóként és coach-ként, ha nem is könnyen, de biztosan juthatunk el a probléma gyökeréhez, vagyis ahhoz a valódi okhoz, ami miatt a kisiklás bekövetkezett.

Minden zavar valódi oka EGY érzelem! Nem ember, nem szituáció, nem egy pillanat, hanem egy érzelem az ok. Rengeteg érzés közül is pusztán 3 a legfontosabb. Ezek az igazi fixációk, amelyből egy ember blokkja, személyiségének gondja fakadhat:

\-DÜH

\-FÉLELEM

\-SZÉGYEN

Nincs más…Minden más érzés csak ezek leszármazottja…

Így már nem is annyira nehéz talán átlátni 1-1 elakadás megoldását, mert ha hozzá csatolhatjuk az egyik fő érzelemhez, máris könnyebben kezelhetővé válik.

Konkrét példa:

K.Á 30 éves férfi. Jó külsejű, okos, többdiplomás fiatal, aki első ránézésre egy közvetlen, intelligens,szerethető,társasági ember. De bármerre is viszi sorsa, mindenhol előbb utóbb sikertelenné válik, hite megtörik, (baráti és párkapcsolatai) megszakadnak. Az élet minden területén (munka-karrier , pénz, szerelem, sport) előbb utóbb kudarcokkal találkozik. Újabb és újabb talpra állásai ellenére sem jut előbbre, pedig ereje, és kitartása meglenne, valami azonban hiányzik. Önbecsülése és önbizalma rendkívül alacsony főképp környezetét és lehetőségeit tekintve, amik alapján sikeres üzletember is lehetne akár…

Á. ugyanis szégyelli magát…Bár Ő személy szerint nem követett el semmi szégyenleteset, és mindig is bizonyítani próbált magának és környezetének, iskoláit is jó eredménnyel végezte, munkahelyein is szorgalmas volt, de az érzés amiből lénye táplálkozik a SZÉGYEN. Gyermekkorában Á. egy vidéki kisvárosban élt, az Édesapja pedig a város „bikája” volt. Sokan tudtak „ügyeiről” a városban, és valószínűleg az Édesanyja is, de a szituáció mindvégig szőnyeg alatt maradt. Mostanra Á. már a fővárosban lakik saját életet kialakítva, és ha kívülről nem is látszik, belül igencsak mardossák elakadási és kudarcai.

A múltbéli szituáció csak egy történet…ebből ismertük fel a gyökerét a problémának. A múltbéli helyzet megváltoztatása lehetetlen, ahogy a szereplőket sem lehet megváltoztatni. Éppen ezért otthoni kibeszélés,a szülőkkel beszélgetés nem lenne jó megoldás. Hagyjuk is…

A jelen viszont fontos! Az hogy K.Á egy jóképű, egészséges fiatal férfi,aki még sokra viheti, ha bábját levetkőzi, és szégyenét, amit apja és anyja helyett hordott, leveti.

Saját életét élve, felismerve hogy Ő nem bűnös, a coaching technikák segítségével, az ülések hatásaival élete és érzései megváltoztathatóak! Új színpadot építünk, amiben Ő nem a szégyen hanem a bátorság szerepébe bújhat.

PanderaCoach

www.panderacoach.hu
