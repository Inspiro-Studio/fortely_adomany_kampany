---
templateKey: article
title: 'ÉLD MEG MAGAD! KIÉL, VAGY MEGÉL…'
description: >
  Egy életen át.

  Legyen az hosszú, vagy rövid, tengernyi lehetőség áll rendelkezésedre, hogy
  kifejezd, megéld, megérezd és úgymond kiéld magad.

  Egységnyi idő az minden élőlénynek ezen a Föld nevű bolygón, ezen a fizikai
  síkon ugyanaz az egységnyi idő.

  Legyen az növény, állat, vagy ember…
keywords: 'Élni, megélni'
date: '2019-05-14'
image: /img/kép4.png
---
Van egy kifejezés; a „kiélte magát”. Ez általában azt jelenti, hogy megélte azt, amire vágyik. Lenyugodott, harmóniában élő emberre mondjuk azt, hogy kiélte magát. Ez a köznyelvben azt jelenti, hogy rendkívül jól használta fel az idejét és megélte a vágyait. Ha mélyebben bele gondolunk azt is jelenti, hogy az illető szembe ment a megalkuvással, félelemmel, megítéléssel, blokkokkal és élte, érezte, ízlelte, lélegezte azt, amire vágyott. Tehát kiélte magát egy pozitív jelzővel illethető; mostanra már harmóniában lévő emberré.

Nézzünk mást: „Kiélt arca van”

A kifejezést leggyakrabban nőkre használják. Olyan nőkre akiknek arca a napi küzdelmet, munkát, mondjuk ki; éjszakázást fedi. Kiélt arcú nő általában az éjszakában dolgozó, vagy élő nő, asszony, lány. Táncos, pultos, raktáros, konzumhölgy, de lehet szolgálattal dolgozó éjszakai munkás, akinek ez adatott.

Férfi párja általában a sok pénzzel rendelkező vágyakat, érzéseket halmozó férfi, aki vakító mosolya felett ráncos, megöregedett bőrt és szép szemfehérje mellett magányt sugalló íriszt visel, vagy épp az éjszakában dolgozó sok ingert kapó taxis, kamionos, pultos, benzinkutas, határőr, rendőr, stb… Aki csak látszólag boldog a bioritmusában…

Mennyire más az egyébként rendkívül hasonló szó jelentése, vagy akár asszociációja.

Megéled magad, vagy kiéled magad…

A titok, vagyis a kettő közötti különbség nem más, mint az IDŐ. Az IDŐ, mint tényező okos felhasználása.

Nem véletlenül írtam a felhasználás kifejezést…Az IDŐ egy kötelezően elfogadni való tényező. Az IDŐ VAN, ebben a dimenzióban az IDŐ egy létező erő…

Egy olyan erő, szár, gyeplő, amit akár a kezedben is tarthatsz. Attól még menni fog, megállítani nem tudod, de magadhoz igazítani igen. Vagyis inkább egymáshoz igazodni. Neki menni kell, neked meg megülni. Mindig ritmusban.

Nem tartod különösnek, hogy más-más érzetek mellett az idő máshogy telik? Most ne menjünk bele fizikába és mindenféle elméletekbe. Csak hunyd be a szemed és érezd az IDŐT, érezd MEG az IDŐT mint egy hullámot a tengerben, mint egy hangot, egy rezgést, impulzust.

Ne hallgass órát, viszonyító tényezőt, csak a csendet, ahogy telik benne az idő…

Kizárólag a Te döntésed, a Te felelősséged, hogy az IDŐ hogyan fog telni, sőt az is, hogy mit fog hozni Neked mint hullám.

Lehetsz KIÉLT: kiélt ember, az, aki az egységnyi időbe túl sok impulzust akart beletenni.

Aki az egységbe belepasszírozta a múltat (fájdalom), a jelent (remény) és a jövőt (esély), de csak lassan halad, mert túl sok a csomagja és az IDŐ mindig felülmúlja. Annyi mindent cipel magával, hogy megöregszik mire az IDŐT utol éri.

Lehetsz MEGÉLT: ha a jelenben maradsz.

Van egy kedves mondatom, angliai tartózkodásom alatt hallottam, szeretem:

(Bár magyar a nyelvem, tetőtől –talpig magyar vagyok) leírom először angolul:

„What has happened is behind us!”

Magyarul: (az én értelmezésemben, sorry angol tanárok, ha hibázok J)” Ami megtörtént, már mögöttünk van!” Vagyis a múltra már nem kell reflektálnod. Csak a jelenre, a jövőt pedig Te írod!

De az idő, az IDŐ ezen a fizikai síkon, ezen a FÖLD nevű bolygón ugyanaz marad.

Ha jól haladsz, ritmusban az egységnyi idővel (időddel) akkor megélt ember leszel és nem kiélt!!

Hidd el, van helye és ideje mindennek…

Ideje és helye van a munkának, a szórakozásnak, a kötelességnek és az elengedésnek, a boldogságnak és az örömtelenségnek, a táncnak a nevetésnek, a könnyeknek, a bánatnak.

A kudarcnak és a dicsőségnek!

Engedd meg, hogy még egy mondatot mondjak zárásképp;

Minden érzés, tapasztalás, pontosan ugyanannyi idő!

Csak Te éled meg másképp!

Ugyanaz az egy egységnyi IDŐ minden történés a FÖLDÖN!

 

Tisztelettel:

Pandera
