---
templateKey: article
title: MEDIÁCIÓ
description: >-
  Mi a mediáció? (együttműködés és témalista készítése)

  Mi a mediáció? Talán nem is ez a legfontosabb kérdés, hanem az, hogy mi
  értelme, miért is válik egyre fontosabbá?
keywords: mediáció
date: '2020-02-27'
image: /img/mediacio_mediator.jpg
---
A meghatározás végett azért a fogalmat tisztázni kell:

„A mediáció lényege abban áll, hogy képes a feleket egymás felé fordítani, nem úgy, hogy szabályokat kényszerít rájuk, hanem segít megteremteni kapcsolatuk újszerű és közös felfogását, melynek révén megváltozik a két fél egymáshoz való viszonyulása.” (Riskin, 1994)



A lényeg tehát a közös pontok keresése, az, hogy egy vitás témában, konfliktus helyzetben a megoldás mielőbb megszülessen! Nem célja tehát az, hogy a felek az ülés végére megszeressék egymást, ez nem párkapcsolati tanácsadás. A lényeg az, hogy egy külsős ember, objektív vezetéssel felismertesse a felekkel azt, hogy a harc, vita, düh helyett megoldás is létezik!



A mediáció általában több órán keresztül tart, de ez attól is függ, milyen ellenállásúak a felek, illetve mennyi a vitás téma.



A mediáció mindig **informálással** kezdődik, amikor is a mediátor/ok az ülésmenetéről, folyamatáról, lehetséges eredményről és a lezárásról is ismertetik a feleket. Ez a kezdés fontos az összehangolódáshoz és ahhoz is, hogy a folyamat aztán ne okozzon meglepetéseket, tiszta legyen a folyamat miértje. Nagyon fontos hogy a felek **önszántukból** legyenek jelen. Ha az egyik fél kényszer alatt vesz részt a megbeszélésen, semmilyen pozitív és tartós eredményre nem számíthatunk. Előfordulhat, hogy az ülés alatt értelmét látja majd a helyzetnek, de biztos, hogy megnehezíti a folyamat elejét, sőt, akár maradandó károkat is okozhat a konfliktus kezelésében, mert nem lesz együttműködő, így csak tovább rombolja az egyébként is érzékeny helyzetet. Aztán a megbeszélendő témákat vesszük számba,úgy nevezett **témalista**készítése szükséges. Minden egyes konfliktust okozó tényt érdemes itt elmondani a felek részéről, mert a későbbiekben az okozza a teljes megoldás érzetét és tényét, ha minden kellő téma a helyére kerül!
