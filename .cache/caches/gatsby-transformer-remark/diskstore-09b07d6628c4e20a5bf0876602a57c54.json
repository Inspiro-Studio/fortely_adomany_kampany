{"expireTime":9007200838092275000,"key":"transformer-remark-markdown-html-f40e1bfd49db7242d0478e0e7e470e03-gatsby-remark-relative-imagesgatsby-remark-imagesgatsby-remark-copy-linked-files-","val":"<p>Azonban létezik egy olyan függőség, amihez sem alkohol, sem drog nem szükséges, mégis olyan komoly függőséget okoz, ami miatt az egész életminőség, élet/életforma befolyásolttá válik.</p>\n<p>Ez a dráma. A mindennapi, vagy heti többszöri rendszeres feszültség adag. Munkahelyen, családi, vagy baráti kapcsolatokban, párkapcsolatban, rendszeres hangos veszekedés, vagy akár csak csendes puffogás, fröcsögő negatív szavak, vagy gondolatok.</p>\n<p>A drámadrogos egy fajtája rendszeresen történeteket kreál, “színpadot rendez”. Ahogy hétköznapi néven mondanánk; cirkuszol.</p>\n<p>Mindegy mi a helyszín és a felület. Egyszerűen szüksége van a helyzetre, amiben elönti a jól ismert “felpumpáló” hormon. Addig megy, addig ütközik, addig kavar, amíg ki nem csattan egy vita, el nem pattan egy húr, össze nem feszül valaki.</p>\n<p>Nem feltétlen a saját környezetében tevékenykedik, lehet, hogy csak szemlélője a helyzeteknek. Az sem biztos, hogy ő kreálta, de hogy a végkifejletben részt vesz, az biztos.</p>\n<p>Jelenleg a gyors élet, a pörgős napok és a sok front mindannyiunkból drámadrogost gyárthat. Azonban ugyanúgy, mint a cigaretta, gyógyszerek, vagy kábítószerek esetében, itt is kell hozzá egy attitüd, egy addiktív személyiség.</p>\n<p>Van, aki szenvedélyre vágyik és csak ilyen formáját találta meg ennek az intenzív érzésnek. Van, aki ebben nőtt fel, így ösztönösen másolja, sőt, hozzászokott; igényli a vitás helyzetet. Van, aki belekerül, új családból, új kapcsolatból tanulja el ezt az életformát.</p>\n<p>Veszélyes dolog a drámadrog, meghatározza a családi- és emberi kapcsolatokat, akár észrevétlenül okoz maradandó károkat mind magunkban, mind a környezetünkben.</p>\n<p>Másik típusa csendben negatívkodik, puffog, vagy pletykál.</p>\n<p>Biztos, hogy a környezetedben ismersz fel olyan embert, sőt lehet, hogy Te magad vagy drámadrogos. Szerencse, hogy ezt a “betegséget” kevesen ismerik fel, az illetőt pusztán ideges típusnak, vagy vitakeverőnek, netán házsártosnak bélyegzik. Jobban szólva ez a drámaiság szerencséje. Csendben élhet a drogjával, akár minden nap élvezheti a hormonjai, enzimjei tombolását, általában kockázat és látható külső jelek nélkül. De a környezetét ugyanúgy mérgezi, mint az alkohol, vagy a cigis ember. Lecsúszni is ugyanúgy tud, ha túl intenzív a “munkája” és munkahelyi, vagy családi kapcsolatokból kivonul előbb-utóbb.</p>\n<p>Ha másképp alakul az is lehet, hogy társat, partnert / partnereket talál a játszmáihoz. Ezesetben a nagyszínpadra vihetik, vagy egymás gyújtópontjaiból újra és újra fellobbanthatnak egymásban vitát, avagy egymás szövetségeseiként a világ ellen vitázhatnak.</p>\n<p>Drámadrogos ismertetői:</p>\n<p>– hangos beszéd, erős gesztusok</p>\n<p>– hangos vélemény, nyilvánítás, véleményformálást befolyásoló</p>\n<p>– akaratos, makacs jellem</p>\n<p>– keresi a feszült helyzeteket</p>\n<p>– szeret ellent mondani</p>\n<p>– szereti az alkoholt / cigit / gyógyszereket</p>\n<p>– élvezi a vitákat, győzni akarásra hajtja, utolsó szó övé</p>\n<p>– rendszeresen teremet vitahelyzetet, apróságokba is beleköt, hogy kirobbanjon valami</p>\n<p>– sírásra hajlamos</p>\n<p>– társfüggő lehet</p>\n<p>– mindent észrevesz, apróságok is feltűnnek neki</p>\n<p>Nincs jogunk egyöntetűen és sablonizálva elítélni sem az alkohol, sem a cigaretta, sem a gyógyszerek, vagy drogok rabjait, hisz’ senki életébe nem láthatunk teljesen bele. Nem tudjuk pontosan mit miért csinál, mi az útja, mit kell megélnie a teljes életéhez. Azt azonban eldönthetjük, akarunk-e a játszma részesei, szereplői, vagy épp a főszereplője lenni.</p>\n<p>Akarunk-e drámadrogosok lenni? Hisz’ mennyi más értékes és csodálatos dologból szerezhetünk impulzust, hormonlöketet, adrenalint, energiát… Alkotásból, sportból, szerelemből, szeretetből, utazásból, zenéből, filmből, szórakozásból, táncból. Mi döntésünk, saját választásunk. Egy biztos, a drogunkat mi választjuk, de ha egyet kiválasztottunk, az egész életünk meghatározója lehet. Dönts jól!</p>"}